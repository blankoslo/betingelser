+++
color = "red"
title = "Fastlønn"
weight = 1
illustration = "salary_labels.svg"
illustrationbg = "blue"

+++
For å bestemme fastlønn har vi helt siden starten hatt som mål å gjøre det enkelt og åpent. Vi har god oversikt over lønnsnivået i bransjen, og etter å ha studert ulike tall og statistikker, bestemte vi oss for å ta utgangspunkt i Teknas lønnsstatistikk for privat sektor og la oss på grafen for øvre kvartil. Denne trengte bare litt glatting og kjærlighet før vi kunne benytte denne som lønnsstige. Variasjoner vil selvsagt eksistere - for eksempel ved at enkeltpersoner kan bli forfremmet fra sitt eksamenskull - men siden vi har åpne lønnsbøker må slike avgjørelser i så tilfelle kunne forsvares av ledelsen.
