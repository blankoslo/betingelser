+++
color = "yellow"
title = "Fagutvikling"
weight = 4

+++
Den første fredagen i hver måned samler vi hele Blank til «Innedag». Dette er en dag hvor hele selskapet tar fri fra prosjekt og kundeengasjementer for å drive fagutvikling.

#### I dag har vi i hovedsak to typer Innedager:

- Fasiliterte dager med workshoper og foredrag
- Åpne dager hvor hver enkelt selv bestemmer

På de åpne dagene er det opp til hver enkelt hva man bruker dagen til, men etter prinsippet om at det skal gagne Blank.

I tillegg til Innedagene, kan man delta på eksterne aktiviteter som konferanser, kurs eller ekskursjoner. Vi har en føring om at alle har mulighet til å dra på minst én ekstern aktivitet i året, men at det vises skjønn hvis man ønsker å delta på flere. Dagskurs, seminarer, foredrag med lavere kostnader kommer utenom dette. Man skal vurdere hyppighet og totalkostnad på slike aktiviteter. Hovedføringen er igjen at de skal gagne Blank.

Ved bidrag til arrangementer i form av foredrag eller kurs, går dette selvfølgelig utenom. Vi ønsker å bidra tilbake til fagmiljøet og oppfordrer til dette, samtidig som slike bidrag er en viktig måte å promotere Blank, både for nye kunder og framtidig ansatte.
