+++
color = "yellow"
title = "Fagutvikling"
weight = 4

+++
Den første fredagen i hver måned samler vi hele Blank til «Innedag». Dette er en dag hvor hele selskapet tar fri fra prosjekt og kundeengasjementer for å drive fagutvikling.
I dag har vi i hovedsak to typer Innedager:
- Fasiliterte dager med workshoper og foredrag
- Åpen dag hvor hver enkelt selv bestemmer

På de åpne dagene er det opp til hver enkelt hva man bruker dagen til, men etter prinsippet om at det skal gagne Blank.

I tillegg til Innedagene, kan man delta på eksterne aktiviteter som konferanser, kurs eller ekskursjoner. Vi har en føring om at alle har mulighet til å dra på minst en ekstern aktivitet i året, men at det også vises skjønn om man ønsker å delta på mer. Dagskurs, seminarer, foredrag med lavere kostnader kommer utenom dette. Dersom man  ønsker, kan dette også være utenlandsarrangementer, men vi ber da om at slike turer begrenses til annethvert år. Hovedføringen for en slik aktivitet er igjen at det skal gagne Blank.

Ved bidrag til arrangementer i form av foredrag eller kurs, går dette også selvfølgelig utenom. Vi ønsker å bidra tilbake til fagmiljøet og oppfordrer til dette, samtidig som slike bidrag er en viktig måte å promotere Blank både for nye kunder og framtidig ansatte.
